---
title: Strikke og hækle guide til begyndere
image: /img/strikke-beige.png
description: Gode tips til dig der gerne vil begynde at hækle og strikke.
---

Denne guide er til dig der gerne vil begynde at strikke eller hækle, eller som måske lige er begyndt på det. Det er ikke en typisk guide der f.eks. introducerer forskelige masker, tilbehør eller hvordan du måler fastheden. Det er en guide til alt det udenom og hvordan du fastholder, vedligeholder og bliver bedre til at strikke og hækle. Guiden er måske ikke for alle. Vi har alle forskellige moduser for hvordan vi arbejder bedst. Jeg er langt fra strikke eller hækle guru/ekspert og der findes rigtig mange andre gode tips, tricks og guides derude. Denne er udelukkende ud fra mine egne erfaringer.

#### Start med et projekt som du rent faktisk vil bruge

Hvis du vælger at strikke eller hækle en karklud som dit første projekt, kan jeg godt forstå det. Og det er også helt sikkert et godt projekt til at øve selve det at strikke og hækle. Men hvis du er ligesom mig, vil du begynde at kede dig, så snart du har styr på mekanikken. Hvis jeg endelig strikker/hækler karklude, finder jeg en opskrift med et spændene mønster, og arbejder udelukkende på det, når jeg ikke lige kan overskue mere komplicerede projekter, eller når det er mere passende. F.eks. strikker jeg ikke alt for omfattende projekter når jeg sidder i toget på vej på arbejde. I toget kan man hurtigt blive afbrudt, og glemmer måske hvor man er kommet til eller hvor mange masker man har talt til f.eks.

Har du fået styr på teknikken, så er det på tide at gå på jagt efter et projekt som du vil bliver glad for, og som du kan bruge. Hvad har du lyst til at lave? Hvis du har lyst til at strikke en sweater, så find en god begynder opskrift. Kast dig ud i det, du kan altid droppe det, eller starte forfra og det er er der altså ingen skam i! Alle starter forfra eller dropper helt projekter fordi det måske ikke føles rigtigt, er for besværligt eller ikke er sjovt længere. Og hvis det ikke er sjovt, hvorfor så gøre det?

Jeg har samlet en liste over eksempler på gode begynder opskrifter, som er ideele til at udvide dine kompetencer:

- [Ankers trøje fra PetitKnit (45 kr.)](https://www.petiteknit.com/products/ankers-troje-1) (Strik)
- [Sebu ankelsokker fra Hobbii (Gratis)](https://hobbii.dk/sebu-ankelsokker) (Strik)
- [Nybegynder huen fra Yarnjunkies (30 kr.)](https://yarnjunkies.dk/collections/huer/products/nybegynder-huen) (Strik)
- [Crayons pulsvarmere fra Hobbii (Gratis)](https://hobbii.dk/crayons-pulsvarmere) (Hækling)
- [Baby støvler fra Adore Crea (Gratis)](https://adorecrea.com/da/haeklede-baby-stoevler/) (Hækling)
- [Indkøbsnet fra Isabellas (Gratis)](https://www.isabellas.dk/diy-kreative-ideer/strik-haekling/saadan-haekler-du-dit-eget-indkoebsnet) (Hækling)

#### Google er din ven



#### Bliv ikke overvældet

#### Lad være med at købe tilfældigt garn

#### Man må gerne holde pauser

#### Du behøver ikke at være kreativ